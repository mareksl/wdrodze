{"firstName": "Alina",
"lastName": "Jackiewicz",
"photo":true,
"links":{"E-Mail":"mailto:alina.jackiewicz.ka@gmail.com"}}
---
Studiowała w Państwowej Wyższej Szkole Sztuk Plastycznych w Gdańsku na wydziale Malarstwa, Grafiki i Rzeźby, kierunek malarstwo. Dyplom uzyskała w 1979 roku. Jest profesorem w Akademii Sztuk Pięknych w Gdańsku, gdzie prowadzi pracownię Grafiki Artystycznej wklęsłodruku. Uprawia grafikę artystyczną, rysunek, malarstwo i fotografię przyrody. Autorka 37 wystaw indywidualnych, uczestniczyła w ponad 140 wystawach zbiorowych w kraju i za granicą. Laureatka 34 nagród i wyróżnień na wystawach i konkursach okręgowych, ogólnopolskich i międzynarodowych.

Najważniejszym tematem prac artystki jest naturalne środowisko, niezakłócone przez działanie cywilizacji. Grafiki są efektem inspiracji, jaką przyniosły autorce uprawianie żeglarstwa morskiego i podróże. Natura jest niezmiennie głównym tematem jej prac, w których ukazuje magię i piękno świata przyrody. Przez cały okres pracy artystycznej, w kompozycjach autorki przewijały się sceny ukazujące rozległe wybrzeża, masywy górskie, fiordy oraz tajemnicze wyspy. Od kilku lat do tematyki jej twórczości dołączył także motyw ukazujący lodowce Arktyki. Grafiki wykonane są w klasycznych technikach metalowych: akwatinta, mezzotinta i akwaforta.

[![Bez Tytułu](img/image_1.jpg)](img/image_1.jpg)