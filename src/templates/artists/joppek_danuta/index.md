{"firstName": "Danuta",
"lastName": "Joppek",
"photo":true,
"links":{"Wikipedia":"https://pl.wikipedia.org/wiki/Danuta_Joppek"}}
---
Uprawia głównie malarstwo. Również rysunek i grafikę. Zajmowała się scenografią teatralną i architekturą zieleni. Kuratorka i współorganizatorka wystaw w kraju i za granicą, w tym autorskiego cyklu wystaw zbiorowych „W drodze...” oraz cyklu „Grunt to Rodzinka”. Autorka tekstów analitycznych o sztuce. Laureatka konkursów plastycznych.

Krytyk sztuki A. Pawlak nazwał jej malarstwo abstrakcją liryczną. Obrazy D. Joppek inspirują poetów i pisarzy.


1989 – dyplom: Akademia Sztuk Pięknych Poznań. Wydział: Wychowanie Plastyczne. Promotor: prof. Wacław Twarowski.

1990 – dyplom: Akademia Sztuk Pięknych Gdańsk. Wydział: Malarstwo i Grafika. Promotor: prof. Włodzimierz Łajming. Aneks z rysunku: prof. Maciej Świeszewski. Specjalizacja: pracownia linorytu i litografii, prof. Czesław Tumielewicz.

Od 1986 roku prezentuje swoją twórczość na wystawach indywidualnych i zbiorowych w kraju i za granicą, głównie we Francji. Cezurą w biografii artystycznej D.Joppek było spotkanie w 1996 roku Andre Verdeta i wspólna z nim wystawa „La Peinture et la Poesie a Quatre Mains” w Musee Municipal w Saint-Paul de Vence we Francji.   (A. Verdet – poeta, filozof sztuki, rysownik, rzeżbiarz. Przyjaciel, współpracownik i egzegeta takich artystów, jak: P. Picasso, F.Leger, M. Chagall, H. Matisse, J. Cocteau, J. Prevert, I. Strawiński, Jon Anderson (Yes) i inni.).

O jej twórczości pisali i analizowali m.in.: A.Verdet (Fr), A.Pawlak, J.Kotlica, P.Kawiecki, T.Kawiak (Fr.), W. Nocny,  J.Janowski, M.Kułakowski, H.Wrożyński (USA), M.Gaudet (Fr.), M.Ratajczak, S.Seyfried, R.Radwański, R.Gajewski.

Artystka mieszka w Gdańsku na Wyspie Sobieszewskiej. Pracownie: Gdańsk i Cannes (Francja).

[![Wzajemność. Bez wzajemności.](img/image_1.jpg)](img/image_1.jpg)

__Wzajemność. Bez wzajemności.__; 75x75; T.mieszana, własna; Płótno; 2016

[![aerien](img/image_2.jpg)](img/image_2.jpg)

pejzaż __aerien__ 100x140