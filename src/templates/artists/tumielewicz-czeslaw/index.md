{"firstName": "Czesław",
"lastName": "Tumielewicz",
"photo":true,
"links":{"E-Mail":"mailto:czeslawtumielewicz@wp.pl"}}
---
Czesław Tumielewicz malarz, grafik, od 1994 profesor ASP w Gdańsku, urodzony w 1942 w Lidzie, w rodzinie ziemiańskiej, od maja 1945 roku mieszka w małych miasteczkach Wielkopolski, od 1954 w Bydgoszczy, a od 1961 w Gdańsku, gdzie studiuje architekturę i malarstwo (prof. A. Gerżabek, prof. W Lam, doc. A. Fiszerowa), w Poznaniu grafikę artystyczną (litografia prof. L. Mianowski, malarstwo prof. T. Brzozowski). Pierwsza wystawa indywidualna w 1965 r w Bydgoszczy. Uprawia malarstwo od 16 roku życia, brał udział w przeszło 300 wystawach w kraju i za granicą. Od 1975 do 2000 r. prowadził Pracownię Litografii i Linorytu, obecnie prowadzi Pracownię Podstaw Grafiki Warsztatowej dla studentów Wydziału Grafiki i Pracownię Druku Wypukłego dla studentów Wydziału Malarstwa. Był kierownikiem Katedry Grafiki Artystycznej ASP w Gdańsku w latach 1990-2002. Stypendysta Fundacji Kościuszkowskiej w Nowym Yorku w 1981 r.

Otrzymał kilkanaście nagród za prace malarskie i graficzne; m.in. I nagrodę na Ogólnopolskiej Wystawie Młodej Sztuki w Sopocie w 1974; I nagrodę na Ogólnopolskim Konkursie Malarskim im. Spychalskiego w Poznaniu w 1977; jedną z 10 równorzędnych nagród na Ogólnopolskiej Wystawie Grafiki w Warszawie w 1973.

Kilkakrotnie bierze udział w Międzynarodowym Biennale Grafiki w Krakowie (w 1971, 1984, 1997, 2000 r.), w Ogólnopolskich Wystawach Grafiki w Katowicach (1997, 2000) oraz w toruńskich Wystawach Kolor w Grafice (1982, 1985, 1988, 1991, 1993, 1997) jak również w Festiwalach Malarstwa Współczesnego w Szczecinie (1972, 1974, 1978, 1998, 2000 r.) i w Przegladach Martwej Natury w Sieradzu (1997, 2000 r.), Triennale Portretu i Autoportretu w Radomiu (1987, 2000. 2003). W konkursach GTPS Grafika Roku, od lat 70., co roku bierze udział uzyskując wielokrotnie wyróżnienia i nagrody. Ostatnio w 2007 i 2012 r otrzymuje 1 nagrodę GTPS.

Jest laureatem nagrody Miasta Gdańska w dziedzinie kultury w 1977 roku, Nagrody Rektora (prof. Duszenki) w 1981 r. oraz rektora prof. Krechowicza II st. za koncepcję i organizację cyklu wystaw „Dekostrukcjoniści Gdańscy” w 1998 roku.

Uprawia linoryt, litografię, monotypię, akwafortę, akwatintę i druk cyfrowy a w malarstwie techniki olejne, akrylowe, akwarelę i suchy pastel. Twórczość stale się zmieniająca w cyklach kilkuletnich, początkowo metaforyczna w latach 60, abstrakcyjna w I połowie lat 70 (pierwszy w Gdańsku happening i instalacja w 1971 r., udział w konceptualistycznym Zjeździe Marzycieli w Elblągu w 1973 r.), strukturalistyczny realizm magiczny w II połowie lat 70, wielostrukturalne płaszczyznowe malarstwo oparte na proporcjonalnych systemach barwnych Goethego w latach 80, po czteroletnim epizodzie malarstwa komentującego wydarzenia polityczne roku przełomu 1989 (w latach 1989-1995), w którym doszło do odrzucenia barw spektralnych a pojawiły się barwy metalizowane (w tym samym czasie postmodernistyczny cykl „amerykański”, „kresowy” i „aborygeński”). Od 1995 nieoczekiwany zwrot ku malarstwu realistycznemu: martwe natury, pejzaże, portrety, przy kontynuacji cyklu postmodernistycznego o tematyce architektonicznej i antropomorficznej. W 2003 rozpoczyna cykl erotyków, realizowany w grafice i malarstwie.

Wykonał w latach 1987-91 projekty zrealizowanych witraży w kościołach w Kędzierzynie - Koźlu (200 m2) i w Sierakowicach (Św. Marcin, Św. Barbara).

Jego prace znajdują się w wielu muzeach w kraju (Bydgoszcz, Gdańsk, Poznań, Zielona Góra, Katowice, Elbląg, Frombork, Chełm) i za granicą Kłopio w Finlandii, Hanoi w Wietnamie, oraz w wielu kolekcjach prywatnych w kraju i za granicą. Odbył podróże do Austrii, Białorusi, Grecji, Finlandii, Francji, Kanady, Niemiec, Litwy, Rosji, Ukrainy, USA, Włoch, Węgier, Wielkiej Brytanii i Wietnamu.

[![Biedni, a szczęśliwi...](img/image_1.jpg)](img/image_1.jpg)

__Biedni, a szczęśliwi...__; akwarela i suchoryt; 2010